**Søknadene dukker opp her:** [bit.ly/Appeller](https://bit.ly/Appeller)

**Still til valg:** [bit.ly/Stille-til-valg](https://bit.ly/Stille-til-valg)

Hovedstyret i echo består av 12 demokratisk valgte studenter som sammen jobber for å bedre studiehverdagen for alle informatikere.
Som styremedlem kan du bidra til å tilrettelegge en studiehverdag som er faglig og sosialt givende for våre over tusen studenter.
En vil kunne være med på å bestemme hva echo fokuserer på og ha direkte innvirkning på måten echo forvalter sine lesesaler, økonomiske midler og andre ressurser.
Dette gjøres i samråd med de andre i styret på måten man mener vil gagne studentene i høyest mulig grad.
En vil også fungere som et viktig bindeledd mellom studentene og instituttet, fakultetet og potensielle arbeidsgivere.

Det å være med i styret er en utrolig fin mulighet til å vise engasjement, samarbeide tett med studentene rundt deg og bli innlemmet i det fine miljøet vi har her på informatikk.
Et styreverv på CV-en er gull verdt i jobbsammenheng, og gir deg også litt kjøtt på beinet til et fremtidig jobbintervju.
Mange arbeidsgivere verdsetter engasjement utover det faglige, og man viser at man er motivert, sosial og er villig til å jobbe for at de rundt seg skal ha det bra.

**Er du interessert i å vite litt om de ulike rollene i echo? Da kan du i så fall lese litt mer her:** [bit.ly/Rollebeskrivelser](https://bit.ly/Rollebeskrivelser)

På generalforsamling får du mulighet til å holde en appell på 2 min der du pitcher hvorfor folk bør stemme på deg.
Denne er frivillig.
Frist for å stille blir den 3. mai og selve valget foregår den 5. og 6. mai.

**Tl;dr? Dette er grunnene til at du bør stille til valg:**
- Ha direkte innvirkning på/form din og andre studenters studietid på informatikk
- Du øker sannsynligheten for å få en god jobb senere - arbeidsgivere spør alltid om aktiviteter ved siden av studiet
- Forbedre samarbeidsevne og få erfaring med organisasjonsarbeid
- Bli bedre kjent med studentene rundt deg
